# A Quine-McCluskey módszer algoritmikus megvalósítása
A Quine-McCluskey egyszerűsítési módszer megvalósítása JavaScript + HTML alapokon

## Feladat
A Quine-McCluskey módszer megvalósítása bármilyen programnyelvben. A feladat (tévesen gondolt) egyszerűsége miatt esett a választás a JavaScriptre, mert viszonylag egyszerűen és átláthatóan lehet vele ehhez hasonló feladatokat elvégezni.

## Cél
Mivel az algoritmus kész, igazából nincs további cél. Talán csak annyi, hogy (számomra) a saját megvalósításom egyszerűbbnek és átláthatóbbnak tűnik, mint más, azonos feladatot megvalósító algoritmusok, amiket a neten találtam.

## Működés
A felhasználó megadja a változók számát, és a mintermeket, majd a script kiszámol belőle mindent, az összes lépés eredményét közölve a felhasználóval. Kettőtől öt változóig a minterm táblát is elkészíti, valamint jelzi rajta az összevonásokat. A prímimplikáns táblát azt bármennyi változó és minterm esetében elkészíti. Nem teszteltem a korlátokat, de 8 változóval, és 70 bevitt mintermmel még gond nélkül megbírkózik a script (nem mintha lenne gyakorlati haszna, de 1 változó esetén is működik a számítás).

## Előfeltétel
Semmi. Ez egy szimpla HTML fájl, ami tartalmazza a CSS deklarációkat, HTML törzset és JavaScript kódot. Bármely modern böngészőben megnyitva működik.

## További célok
Semmi. Tényleg csak azért töltöttem fel, hátha valaki számára haszna lesz gyakorlatban (pl.: feladat megoldás helyességének ellenőrzésére)
